---
tags:
  - item
  - common
rarity: common
importance: high
aliases:
  - Eldrin levele
  - Eldrin mester levele
---
*Calderyx, szeretett tanítványom!*  
  
*Régi tanulmányaink során rengetegszer beszéltünk az arkán és szent mágia közötti láthatatlan szálakról, különösen azon pillanatokról, amikor a két mágia egybeolvadhat. E kérdés mélyebb megértéséhez egy olyan elméleti koncepciót kellene átlátnunk, ami túlmutat azon, amit a kolostor falain belül tanultunk.*
*Van egy kérdés, amit nem tudok elengedni, és ami egyre inkább kíván válaszra találni: hogyan lehet egy olyan esszenciális áramlást kialakítani, amely egyszerre táplálja az arkán energiát, mégis megszünteti annak dependenciáját a szent forrásoktól? Hiszen úgy látszik, mindez a kétféle mágia közötti kapcsolat elméleti hiánya okán egyáltalán nem lehetetlen, hogy az egyik a másik ellen felhasználható legyen, s így a két mágia együttesen, örökösen megsemmisülhet, magával ragadva egyúttal az ezen mágiából táplálkozó entitásokat.*
*De vajon mire támaszkodik ez a kapcsolat, és hogyan válhatna irányíthatóvá, ha valaki megértené, honnan ered az arkán és a szent energia?*

*Drága tanítványom, óvakodj azoktól, akik ezen titkok birtokába akarnak kerülni. Különös álmaim és látomásaim voltak, egy isteni hölgy alakot láttam, amely a sötétség fagyos leheletével nézett rám, mintha tudná, amit mi nem… kérlek, ha bármit találsz erre vonatkozóan, keress meg azonnal, ha még tudsz, rossz érzésem támadt...*
*Ne feledd, ez nem csupán tudomány, hanem a világ egyensúlyának kérdése. A válaszokat nem tudom, de remélem, hogy Oghma a segítségünkre siet… ha már nem tudsz mibe kapaszkodni, kapaszkodj patrónusunkba, keresd Oghmát!*

*Kelt a Napkelte 1484. évében, Nightal 20-án, a Dessarin melletti Éteri Toronyban*

*A régi ösvényeken,*

*Eldrin Thalavor mester*

---
## Kulcsszerep a kampányban
Calderyxnek birtokában van egy levél, melyet még Eldrin mestertől kapott. Ebben a levélben egy számára még megválaszolatlan, de fontos kérdés van, amire még keresi a választ. Shar úgy akarja legyőzni Selunét és Mystrát, hogy az arkán és szent mágia közötti kapcsolatot akarja megtörni. Ehhez kell neki Phandelverből a Varázslatok Kohója, hogy elkészíthesse azt a mitikus eszközt, amivel meg tudja törni ezt a kapcsolatot. De ahhoz, hogy ezt megtehesse, Eldrin mester kérdésére kell megtalálni a választ. De Shar nem ismeri magát a kérdést sem, csak sejti, hogy ez lehet a kulcs. Amikor Caoimhe megkapja azt a látomást, hogy „A Tudás otthona még mindig áll, és ott rejlik a titok nyitja", akkor igazából Calderyx-re gondol a sugallat, hiszen ő pont most járt a Tudás otthonába, Oghma szentélyében.

Amikor Eldrinben ez a kérdés megfogalmazódott, biztos volt abban, hogy nem tudódhat ki az ötlet csírája sem. Ezért belekezdett egy nagyon bonyolult rituáléba, amely fényt deríthetett volna a kérdés megválaszolására, azonban Malgorath, egy ördög a kilenc pokol negyedik szintjéről, Phlegethosról felfigyelt a rituáléra és valahogyan sikerült megsejtenie, hogy Eldrin mire készül. Az ördögök mindig is vágytak a hatalomra, és Malgorath úgy érzi, hogy ezzel a tudással, amit Eldrin kutat, megszerezheti a hőn vágyott hatalmat. Eldrin a rituálé során vétett egy apró, de végzetesnek bizonyuló hibát, és ennek köszönhetően figyelt fel Malgorath a rituáléra.

Eldrin hibájával nemcsak saját sorsát pecsételte meg, hanem kinyitotta az ajtót Malgorath ambícióinak is, ami veszélyt jelent minden érintettre. Malgorath ezt a tudást el akarja ragadni saját céljaira, és Shar sem marad tétlen, hiszen a hataloméhségük most egy irányba vezet.

Így Calderyx számára Eldrin mester levele nemcsak egy személyes tanulmányi cél, hanem egy sötét erők által körbefont út, ami veszélyt rejt és lehetőséget is kínál – főleg, mivel ő az egyetlen, akinek esélye lehet feltárni a rituálé igazi jelentését.

---
### **Kapcsolatok**
[[Eldrin Thalavor|Eldrin]]
[[Calderyx Halora|Calderyx]]
[[A szent és arkán mágia kapcsolata]]
