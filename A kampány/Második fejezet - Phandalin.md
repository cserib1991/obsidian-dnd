---
tags:
  - story
  - quest
---
> [!NOTE] Rövid összefoglaló
> A csapat megérkezik kora este [[Phandalin|Phandalinba]]. [[Sildar Hallwinter]] elbúcsúzik tőlük, megígéri, hogy másnap megadja az ígért jussukat, amiért kiszabadították. A játékosok átverik Sildart, azt mondják neki ugyanis, hogy a barlangban többet ígért, mint amennyit mondott.
> 
> Elviszik a szállítmányt Barthennek, akivel csevegnek egy kicsit. Zárja a boltot, de a szívességért cserébe ad egy kis engedményt az áraiból, és fel tudják tölteni újra a készleteiket, illetve megkapják a szállítmányért a fizetségüket is.
> 
> Ezután hőseink betérnek a fogadóba, ahol Sildar számlájára jól befalatoznak. Thalion megpróbál kikezdeni a pincérnővel - nem sikerül neki. Miközben a fogadóban vannak, hallanak pár érdekes pletykát - egy kisfiú is odaszalad hozzájuk, hogy elkotyogjon egy értékes információt a helyi bűnszervezet búvóhelyéről. Valamint egy eltűnt falusi családról is hallanak híreket, illetve arról is hallanak a helyi parasztoktól, akik beszólnak Calderyxnek a külseje miatt, hogy Garaele nővér kimerülten és sebzetten ért haza a minap.
> 
> Éjszaka megint álmodnak - [[Álmok a Stonehill fogadóban]]. Másnap felkeresik a helyi quest givereket. Az egyik, [[Daran Edermath]] különleges meglepetéssel szolgál nekik - felismeri régi barátját, [[Alfred Merridon]]t.
> 
> Találkoznak [[Halia Thornton]]nal is, akiről ki is alakul rögtön a véleményük, sejtik, hogy nem csak a közjóért, hanem magáért akar cselekedni a környéken leginkább. Halia élve vagy holtan akarja látni a helyi banda vezérét, [[Iarno Albrek|Glasstaff]]ot.
> 
> Találkoznak Harbin Westerrel is, a pojáca polgármesterrel, és mellette pedig ott van már a kipihent Sildar is. Velük is beszélnek arról, hogy ki kell füstölni a Redbrand bandát, illetve Sildar megemlíti, hogy céhtársának, [[Iarno Albrek]]nek nyoma veszett, itt a városkában.
> 
> A csapat ellátogat az eltűnt falusi házához, de nem találnak túl sok mindent, csak egy apró cetlit, amin egy érdekes mondat áll [[A jelszó - Illefarn]].
> 
> A főtéren meglátják a kocsmában lévő kisfiút és a barátját játszani tőlük megtudják, hogy van egy titkos bejárat a Tresendar Birtok katakombáiba az erdő felől.
> 
> Ezek után elindulnak az Alvó Óriás kocsmája felé, ahol rajtuk ütnek a Redbrand banditák. Őket is elintézik, köszönhetően [[Sir Edrik Owlshield|Sir Edrik]] kiváló védekezésének, valamint [[Thalion Mystweaver|Thalion]] és [[Ailith Galanodel|Ailith]] kitűnő taktikai érzékének. A harcban [[Caoimhe Mistveil|Caoimhe]] és [[Calderyx Halora|Calderyx]] is proaktívan, varázslataikat bevetve részt vesznek. Sir Edriknek feltűnik, hogy Caoimhe talán túl sok nekromanta varázslatot használ, de gyanakvása nem elég erős (Insight DC-t nem sikerült megvernie). Beszereznek maguknak pár álruhát.
> 
> Ez után bemennek a Tresendar birtokba, álruhában sikerül bejutniuk harc nélkül, egyiküket fogolyként kísérik.
> 
> Ahogy belépnek a Nothic barlangjába, a Nothic elkezdi őket zsarolni a titkaikkal. Nem hajlandóak tárgyalni a Nothiccal, ezért harcba bocsátkoznak vele - kemény küzdelem után, a Nothic sarokba szorítva meghal. Halálában még "elkiáltja" magát és Caoimhe-ről elárul egy titkot a társaságnak.
> 
> Körülnéznek, lemennek a hasadékba, amely tele van hullákkal - az eltűnt fafaragót is itt találják meg. Kincset is találnak, [[Talon – A Fekete Sólyom Kardja]] hever a hasadék mélyén elrejtett ládában.
> 
> [[Caoimhe Mistveil|Caoimhe]] felfedezi a [[Nothic]] búvóhelyénél egy újabb [[A szimbólumok|szimbólumot]]. Ez után felderítik a komplexumot - végig álruhában mozognak.
> 
> Belépnek egy kriptába, ahol csontváz őrök vannak - gyorsan elkiáltja magát Thalion, hogy Illefarn, és a csontvázak már nem mozognak.
> 
> Kiszabadítják a fafaragó családját úgy, hogy azt hazudják az őröknek, hogy megetetik őket a Nothiccal. Az egyik őr gyanút fog, úgyhogy elkísérik őket. A két őrt egy szempillantás alatt furfangosan kivégzik és betaszítják őket a hasadékba. Thalion előremegy és kivégzi a rejtett bejáratnál található két őrt, így már szabad az útvonal kifelé.
> 
> Megtalálják Glasstaff búvóhelyét, akinek csapdát állítanak. [[Nym, a tündérmacska|Nym]] segítségével elintézik Glasstaff patkány familiárisát, így nem buknak le. [[Sir Edrik Owlshield|Sir Edrik]] egy "szolgának" adja ki magát, Glasstaff beképzeltségét használják ki.
> Mindeközben [[Thalion Mystweaver|Thalion]] Mission impossible stílusban bent reked Glasstaff íróasztala alatt.
> Végül sikerül rajtaütniük két irányból is Glasstaffon, és szinte azonnal le is fegyverzik, ki is hallgatják.
> 
> Megkötözik, kipeckelik a száját, majd [[Sir Edrik Owlshield|Sir Edrik]] és [[Ailith Galanodel|Ailith]] kikísérik a dungeonből.
> 
> Thalion a hátára felmászott Caoimhe-t becsempészi Glasstaff szobájától nem messze található barakkba egy asztal alá, ahol 4-en kockáznak. Thalion beszáll, jól megveri őket cinkelt kockájuk ellenére is. Végül itt is elszabadul a pokol - Caoimhe az asztal alól kibújva a ládák mögé bújik és onnan varázsol, Calderyx beront az ajtón, Thalion pedig a forgatag kellős közepén hadakozik. A négy bandita meg van lepődve, és be is vannak rúgva, könnyűszerrel végeznek velük.
> 
> Ezek után haladnak tovább délre, ahol egy kis szobában egy szerencsétlen goblint, [[Droop|Droopot]] találják négy bugbear társaságában - és [[Rialleynn Sylvara|Ria]]-t.
> 
> Csellel elintézik a bugbear-eket, Ria is segít nekik. Kiszabadítják, majd a kis goblint is magához térítik, aki elárul nekik pár dolgot. Droopot magával viszik, aki azt hazudja, hogy családja van, hátha megkegyelmeznek neki és elengedik.
> 
> A dungeon maradékát is felfedezik végül - a kriptába visszatérnek, és beküldik Droopot, hogy rávegyék, hogy nézze meg az egyik szarkofágot - az azt őrző csontváz fittyet hányva az Illefarn jelszóra, megöli Droopot. A csapat Riával kiegészülve elintézi a csontvázakat, és átvizsgálják a szarkofágokat - a Tresendar család három halottjának szarkofágját. Itt megtalálják az egyik szarkofágban [[Ezüstszél]] nevű tőrt. Kinyitják a kétszárnyú kripta ajtót, ahol felfedeznek egy csapdát, amin sikeresen átkel mindenki.
> Végül kilyukadnak a katakombák bejáratánál - ez lehetett a pince. Itt megtalálják Iarno Albrek menekülős batyuját a kútban.
> Itt is csellel elintézik az itt őrködő banditákat.
> 
> Ezek után pedig elhagyják a katakombákat, és visszatérnek Phandalinba.
> Phandalinba késő délután térnek vissza, ahol rögtön Sildarhoz mennek és elmondják neki, mi történt Iarnoval, de ő már tudja, hiszen Sir Edrik és Ailith már leszállították neki.
> A csapat kérdezi, hol van Sir Edrik és Ailith, mire Sildar közli velük, hogy Sir Edrik Alfreddel elkísérték Iarnot Neverwinterbe, míg Ailith sürgős üzenetet kapott Holdfény Ligetből, a közösségének azonnal szüksége van rá.
> Sildar kifizeti a csapatot, örömmel konstatálja, hogy egy harcedzett tünde csatlakozott a csapathoz, természetesen ő is megkapja a maga részét.
> Ezek után a csapat elment Halia-hoz, akinek bizonyítékként bemutatták Glastaff botját. Halia kifizeti őket, és Caoimhét ill. Thaliont meginvitálja a Zhentarimba.
> Ezek után elmennek  a fogadóba, ahol beszélgetnek egy kicsit, Ria elmeséli háttértörténetét, hogyan vesztette el a csapatát, és hogy miért jött ide. Illetve elmondja, hogy tudja az utat Cragmaw várába.
> Ezek után éjszaka álmodnak közösen, lásd [[Közös álom a Stonehill fogadóban]].
> Thalion lesz Calderyx szerepében, az álomban Rask kivetülése őt sebzi meg, és Thalion reggelre megvakul.



